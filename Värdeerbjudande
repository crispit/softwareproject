Felrapporteringsappen

När det uppstår problem på bussen måste dessa rapporteras till trafikledningen och i många fall även servicecentret som står för reparationer. 
I dagsläget sker all rapportering via telefon till trafikledningen. 
Då busschaufförerna ej har möjlighet till kommunikation samtidigt som de kör begränsas rapporteringstillfällena till de tidpunkter då bussen står still under en längre period.
Detta sker främst vid ändhållplatser vilket innebär en tidsförskjutning mellan det att problemet uppstår och att rapporten skickas in. 
Tidvis uppstår det även kommunikationssvårigheter när dialogen förs via telefon.

Felrapporteringsappen erbjuder en möjlighet för busschaufförerna att snabbt och enkelt skicka in en felrapport under den tid som bussen befinner sig vid en hållplats.
Appens layout innebär att en rapport innehållandes en kategorisering av problemet samt en gradering av storleken på problemet. 
Denna rapport kan sedan förändras och kompletteras med en kommentar vid ett senare tillfälle då busschauffören har mer tid. 

* Snabbare rapportering
* Förenklad kommunikation


Trafikledning/Service App

Denna app är ett redskap för såväl trafikledning som servicecenter. 
För att kunna schemalägga användning av de olika bussarna är trafikledningen i behov av att veta om en buss är i behov av service eller kan tas i bruk.
Om trafikledning i ett tidigt skede får ta del av information om bussarnas tillstånd ökar deras förmåga att i god tid schemalägga rutter för specifika bussar. 
Appen gör det även möjligt för servicecentret att, redan innan bussen skickas in på service, känna till vilka problem som ska åtgärdas. 
De sparar på så sätt tid som annars skulle behöva läggas på att identifiera problemet och kan istället förbereda sig på det arbete som måste utföras.
I dagsläget rapporteras alla problem till trafikledningen som gör en bedömning och sedan skickar vidare ärendet till servicecenter. 
När information ska kommuniceras flera led ökar risken för missförstånd och informationsbortfall.
Huvudsyftet med appen är således att minska ledtiderna samt att öka transparensen mellan trafikledningen och servicecentret. 

Appens design syftar till att, med hjälp av tre olika listalternativ, underlätta bevakningen av samtliga felrapporter.
De tre listalternativen är livefeed, busslista samt historik. 
Livefeeden är skapad för att erbjuda en möjlighet att på ett och samma ställe följa alla rapporter som kommer in. 
Busslistan är menad att ge en överblick över alla bussar som någon gång rapporterat in ett problem. 
Detta listalternativ är främst framtagen för att ge trafikledningen en möjlighet att titta på enskilda bussar för en mer långsiktig planering. 
Vyn gör det även möjligt att snabbt få en överblick över vilka bussar som i dagsläget är problemfria. 

* Förkortade ledtider (Trafikledning & Service)
* Enkel överblick över brukbara bussar (Trafikledning)
* Ökad intern transparens (Trafikledning och Service)
